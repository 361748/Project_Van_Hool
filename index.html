<!DOCTYPE html>
<html lang="nl">
<head>
  <meta charset="UTF-8">
  <title>Project Van Hool</title>
  <style>
  body {
    font-family: Arial, sans-serif;
    line-height: 1.6;
    color: #333;
    max-width: 800px;
    margin: 0 auto;
    padding: 20px;
    background-color: #fff;
  }

  h1, h2, h3 {
    color: #2c3e50;
  }

  img {
    max-width: 100%;
    height: auto;
    display: block;
    margin: 10px auto;
    border: 1px solid #ddd;
    border-radius: 4px;
  }

  .date {
    background-color: #ccc;
    padding: 5px 10px;
    font-size: 0.9em;
    display: inline-block;
    margin-bottom: 10px;
  }
  .foto_centraal {
    text-align: center;
    margin: 20px 0;
  }
  .foto_bijschrift {
  text-align: left;
  font-style: italic;
  margin-top: 5px;
  font-size: 0.9em;
  color: #666;
  display: inline-block;
  max-width: 100%;
}
</style>
</head>
<body>
  <h1>Project Van Hool Blog</h1>
  <article>
  <h2>Waarom ik een bus heb gekocht</h2>
  <span class="date">vrijdag 1 september 2023</span> 
  <p>Voordat ik jullie meeneem in mijn project, zal ik nog even kort toelichten waarom ik eigenlijk een bus heb gekocht. Er is namelijk nog wel een en ander aan vooraf gegaan.</p>

  <h3>Woningmarkt</h3>
  <p>Gezien de woningmarkt in Nederland momenteel ronduit belachelijk is, is het kopen van een woning erg lastig. Als alleenstaande met een studieschuld is het gewoon onmogelijk. Het huren van een woning is ook geen gesneden koek. Als je geluk hebt kun je binnen redelijke tijd aanspraak maken op een sociale huurwoning. De andere optie is de particuliere huursector, waar je gewoon uitgekleed wordt. Het geld zie je bovendien nooit weer, zoals dat (deels) wel bij een koophuis het geval is.</p>

  <h3>Wonen op een schip</h3>
  <p>Ik houd graag van out of the box denken en dacht: zijn er geen andere opties? Ik ken mensen die (deels) leven op een zeilboot en dat inspireerde me. Ik begon me te verdiepen in het wonen op een schip. Ik heb gekeken naar woonboten, zeilboten en motorboten. Ik zag het ergens wel voor me, maar er zitten een aantal nadelen aan het kopen van en het wonen op een schip. Zo ben je bijvoorbeeld minder mobiel dan een wegvoertuig. Daarnaast heb je te maken met relatief veel onderhoud, waarvoor het schip van tijd tot tijd uit water moet. En dat kost geld. Maar wat het plan definitief in de doofpot stopte, is het regelen van een vaste ligplek. Je bent afhankelijk van een vaste ligplaats en deze zijn schaars en duur (rond de stad). Dit maakt het plan voor mij oninteressant.</p>

  <h3>Foto’s van de motorklipperaak "Metamorfose"</h3>
  <p>Hieronder een aantal foto's van de motorklipperaak "Metamorfose", die ik heb bekeken en waar ik een stukje in mocht varen van de eigenaar.</p>

  <div class="foto_centraal">
    <img src="Foto's/Metamorfose 1.jpg" alt="Metamorfose 1.jpg" width="600">
    <p class="foto_bijschrift"><em>Skipper Felix aan het stuur van de Metamorfose :). Bijzonder sturen, een stalen schip van 18,56 meter lang, 32 ton zwaar en zonder boegschroef.</em></p>
  </div>
  
  <div class="foto_centraal">
    <img src="Foto's/Metamorfose 2.jpg" alt="Metamorfose 2.jpg" width="600">
  </div>
  
  <div class="foto_centraal">
    <img src="Foto's/Metamorfose 3.jpg" alt="Metamorfose 3.jpg" width="600">
  </div>

  <div class="foto_centraal">
    <img src="Foto's/Metamorfose 4.jpg" alt="Metamorfose 4.jpg" width="600">
    <p class="foto_bijschrift"><em>De kajuit</em></p>
  </div>

  <div class="foto_centraal">
    <img src="Foto's/Metamorfose 5.jpg" alt="Metamorfose 5,jpg" width="600">
    <p class="foto_bijschrift"><em>Gedateerde keuken</em></p>
  </div>

  <div class="foto_centraal">
    <img src="Foto's/Metamorfose 6.jpg" alt="Metamorfose 6.jpg" width="600">
    <p class="foto_bijschrift"><em>De woonkamer, gedateerd, maar dat valt te verbouwen. Veel licht, genoeg ruimte en stahoogte</em></p>
  </div>
  
  <div class="foto_centraal">
    <img src="Foto's/Metamorfose 7.jpg" alt="Metamorfose 7.jpg" width="600">
    <p class="foto_bijschrift"><em>4 slaapkamers (hutten) met maar liefst 8 slaapplaatsen. Veel potentiële ruimte met een andere indeling</em></p>
  </div>

  <div class="foto_centraal">
    <img src="Foto's/Metamorfose 8.jpg" alt="Metamorfose 8.jpg" width="600">
  </div>

<h3>Wonen in een vrachtwagen</h3>
<p>Na de oriëntatie op schepen begon ik me te oriënteren op vrachtwagens. Daar zitten een aantal voordelen aan ten opzichte van een schip. Zo zijn ze een stuk goedkoper, ben je niet afhankelijk van ligplaatsen en ben je een stuk mobieler. Daarnaast heeft een vrachtwagen een recht-toe-recht-aan laadbak die je eenvoudig kunt isoleren en inrichten. Ook zijn alle kanten goed bereikbaar en dat maakt het onderhoud makkelijker. Ik was al een beetje aan het spelen met een indeling in mijn CAD programma:</p>

  <div class="foto_centraal">
    <img src="Foto's/CAD vracht wagen.jpg" alt="CAD vrachtwagen.jpg" width="600">
    <p class="foto_bijschrift"><em>Wat modellering gedaan in CAD</em></p>
  </div>
 
  <p>Maar ik liep steeds tegen dezelfde beperking aan: ruimtegebrek. Ruimtegebrek? Bij een vrachtwagen? zul je misschien denken. Maar mijn plan is niet om er af en toe mee op vakantie te gaan. Mijn plan is om er in te gaan wonen. En als je ergens in wil wonen, dan moet je je niet opgesloten voelen. De één heeft minder ruimte nodig dan de ander, maar ik wist dat ik hiermee niet tevreden zou zijn. Daarbij speelt de cabine van de vrachtwagen een grote rol. Deze is gescheiden van de laadbak, wat ten koste gaat van de ruimte. Een doorgang van de cabine naar de laadbak maken zou misschien kunnen, maar dit zou wel een technische uitdaging worden. Was er maar een voertuig waarbij het interieur uit één grote ruimte bestaat....</p>
</article>
</body>
</html>




